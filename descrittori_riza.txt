Dettaglio Descrittori modello R-I-Z-A

Descrizione dettagliata delle prestazioni cognitive classificate dal
modello R-I-Z-A
Roberto Trinchero – ver. 19 gennaio 2022
                                                                Descrittori del modello R-I-Z-A                Descrizione dettagliata della prestazione:
                                                                Cogliere … (elementi chiave, collegamenti e    Percepire in un insieme di elementi (mediante l’attenzione selettiva) gli
                                                                relazioni, …)                                  elementi di interesse, non scelti soggettivamente ma definiti da una consegna
                                                                                                               data all’allievo (es. “Cogliere gli elementi principali in un brano”: l’allievo
                                                                                                               legge il brano e stabilisce mediante la propria comprensione quali elementi
                                                                                                               debbano ritenersi inerenti ad un tema o ad un obiettivo dato dalla consegna
                                                                                                               che deve soddisfare).
                                                                Identificare … (dati e incognite, obiettivi,   Percepire in un insieme di elementi (mediante l’attenzione selettiva) gli
                                                                punti non chiari, …)                           elementi che presentano caratteristiche identiche a quelle di un modello che
                                                                                                               l’allievo ha in mente (es. “Identificare il soldato romano in un insieme di
Interpretazione (descrittori di percezione, capacità passive)




                                                                                                               rappresentazioni di soldati dell’antichità”: l’allievo deve riconoscere il
                                                                                                               soldato - anche se non l’ha mai visto prima in quella forma - sulla base delle
                                                                                                               immagini di soldati romani che ha già visto, stabilendo l’esistenza di una
                                                                                                               similitudine figurativa tra gli elementi che caratterizzano il soldato, quali ad
                                                                                                               esempio elmo, scudo, spada, calzari, …, e quelli che conosce).
                                                                Individuare … (elementi chiave, collegamenti   Percepire in un insieme di elementi (mediante l’attenzione selettiva) quelli
                                                                e relazioni, risorse necessarie, …)            che rispettano determinate caratteristiche o criteri (es. “Individuare in un
                                                                                                               testo le forme verbali composte”: l’allievo deve isolare i verbi dal resto del
                                                                                                               testo e tra questi isolare quelli retti da un ausiliare).
                                                                Localizzare … (informazioni, concetti, …)      Percepire la collocazione spaziale di qualcosa o qualcuno oppure l’area
                                                                                                               interessata da un fenomeno (es. “Localizzare le aree geografiche in cui si è
                                                                                                               sviluppata la civiltà Ittita”: l’allievo deve esaminare le mappe e isolare
                                                                                                               mentalmente i territori in questione).
                                                                Riconoscere … (situazioni problematiche,       Associare un elemento informativo dato ad uno dei modelli già noti (es.
                                                                informazioni date e informazioni mancanti,     “Riconoscere l’oggetto illustrato e denominarlo”: l’allievo ha già in memoria
                                                                …)                                             l’immagine dell’oggetto e deve recuperarne il nome dalla stessa;
                                                                                                               “Riconoscere il soldato romano tra gli esempi di soldati presentati”: l’allievo
                                                                                                               ha già visto il soldato romano rappresentato esattamente in quella forma e
                                                                                                               quindi lo associa al modello presente nella sua memoria).
                                                                Scegliere … (le risorse più opportune, …)      Isolare in un insieme di elementi quelli che a proprio avviso rispondono a
                                                                                                               determinati criteri soggettivi, senza applicare un processo sistematico (es.
                                                                                                               “Scegliere gli algoritmi secondo voi più opportuni per risolvere un problema
                                                                                                               di calcolo”: il soggetto opera una scelta sulla base di criteri soggettivi,
                                                                                                               esplorati in modo euristico e non sistematico).
                                                                Selezionare … (le risorse più opportune, …)    Isolare in un insieme di elementi quelli che soddisfano un insieme di criteri
                                                                                                               esterni dati, applicando un processo sistematico (es. “Selezionare le teorie in
                                                                                                               grado di spiegare un fenomeno dato”: il soggetto deve esaminare una per una
                                                                                                               le teorie disponibili ed estrarre quelle che soddisfano un insieme di criteri
                                                                                                               oggettivi ed espliciti che gli sono stati forniti).
                                                                Analizzare … (contenuti, processi, …)          Scomporre un materiale in parti costituenti (o estrarre delle parti da un
                                                                                                               insieme) e riorganizzarle in una forma differente in base ai propri scopi (es.
                                                                                                               “Analizzare un problema di matematica”: il soggetto deve dire quali sono le
                                                                                                               informazioni principali nel problema e quali quelle di sfondo, quali tra le
                                                                                                               informazioni principali sono i dati e quali sono le incognite, quali tra i dati
aZione (descrittori di esecuzione, capacità attive)




                                                                                                               sono effettivamente rilevanti e quali non sono rilevanti per la soluzione del
                                                                                                               problema, quali sono le conoscenze di matematica utili per risolverlo, ecc.;
                                                                                                               oppure “Analizzare un testo descrittivo”: il soggetto deve dire quali sono le
                                                                                                               informazioni esplicite/manifeste e quelle non esplicite/ricavabili, dire quali
                                                                                                               sono i fatti e quali sono le opinioni, dire quali sono gli assunti, le ipotesi, i
                                                                                                               metodi, i dati e le conclusioni, ecc.).
                                                                Attribuire … (punti di vista, posizioni di     Verbalizzare i punti di vista, le posizioni, i valori di fondo, gli intenti dei
                                                                autori differenti, …)                          comunicanti, presenti in un materiale anche collegandoli ad una teoria o
                                                                                                               pensiero di un soggetto (es. “Attribuire una dichiarazione ad un personaggio
                                                                                                               o scuola di pensiero”: il soggetto deve estrarre punti di vista e posizioni dai
                                                                                                               materiali dati riconducendole ad un filone di pensiero conosciuto).
                                                                Calcolare … (applicando algoritmi, …)          Determinare una grandezza facendo uso di operazioni matematiche (es.
                                                                                                               “Calcolare l’area della seguente figura”: il soggetto deve utilizzare i dati a
                                                                                                               sua disposizione per ricavare quelli eventualmente mancanti, anche
                                                                                                               attraverso stime opportune, e con questi risolvere il problema).
                                                                Classificare … (contenuti, processi,           Inserire elementi (oggetti, eventi, concetti, asserti, problemi, situazioni)
                                                                soluzioni, …)                                  all’interno di categorie fissate a priori, derivanti da una classificazione
                                                                                                               monodimensionale (es. “Oggetti di forma triangolare”) o multidimensionale
                                                                                                               (es. “Oggetti di forma triangolare e di colore verde”), in base ad associazioni
                                                                                                               non puramente mnemoniche ma riferite alle caratteristiche distintive degli
                                                                                                               oggetti appartenenti alla categoria (es. “I triangoli hanno tre lati”) o
                                                                                                               caratteristiche prototipali (es. “Gli oggetti inseribili nella categoria ‘matite’




Roberto Trinchero - ver. 19 gennaio 2022                                                                                                                                                    1/8
Dettaglio Descrittori modello R-I-Z-A
                                                          hanno le seguenti caratteristiche distintive: …”).
       Confrontare … (contenuti, processi,                Osservare con attenzione due o più elementi (oggetti, eventi, concetti,
       soluzioni, strategie, …)                           asserti, problemi, situazioni) allo scopo di identificare corrispondenze “uno a
                                                          uno” tra di loro. Le corrispondenze possono riguardare: a) biunivocità fra
                                                          oggetti, es. piatti-posate, bicchieri-bottiglie; b) inclusione tra categorie, es. la
                                                          categoria “gatti” è inclusa nella categoria “felini”; c) collocazione spaziale
                                                          (es. sopra-sotto, dentro-fuori, vicino-lontano) e temporale (es. prima-dopo,
                                                          breve-prolungato, ieri-poco fa); d) comparazione dimensionale, es. grande-
                                                          piccolo, largo-stretto, lungo-corto, alto-basso, ecc.; e) ordine tra elementi
                                                          (seriazione) sulla base di determinati criteri, es. grandezza, lunghezza, ecc.;
                                                          f) quantificazione, ossia corrispondenza tra un simbolo numerico e la
                                                          molteplicità di un insieme di oggetti.
       Costruire … (prodotti, …)                          Mettere insieme e comporre prodotti materiali o immateriali, utilizzando
                                                          determinati saperi e soddisfacendo determinati requisiti (es. “Costruire una
                                                          piramide con le seguenti caratteristiche …”, “Costruire un sito Web che
                                                          rispetti i seguenti requisiti …”).
       Descrivere … (oggetti, processi, soluzioni,        Riprodurre verbalmente o per iscritto uno o più segmenti di informazione
       …)                                                 (verbale, visuale, uditiva, gestuale) memorizzata rievocandola dalla propria
                                                          memoria o ricostruendola sulla base di un insieme strutturato di stimoli (es.
                                                          “Descrivere gli eventi principali della Rivoluzione francese”, “Descrivere un
                                                          apparato elettronico di amplificazione di un segnale audio”).
       Dimostrare … (soluzioni, …)                        Riprodurre verbalmente i passaggi logici compiuti per giungere da delle
                                                          premesse a delle conclusioni (es. “Dimostrare che due figure hanno la stessa
                                                          area”, “Dimostrare che l’affermazione X è errata”).
       Eseguire … (procedure, …)                          Mettere in atto una procedura (ossia una sequenza univoca di passi ordinati
                                                          che portano ad un risultato predeterminato) allo scopo di risolvere un
                                                          compito routinario, familiare per il soggetto che la mette in atto (es.
                                                          “Eseguire una procedura di ordinamento dei dati a disposizione sulla base
                                                          del criterio X”).
       Formulare … (piani di azione, strategie,           Esplicitare una o più procedure allo scopo di raggiungere determinati
       soluzioni, …)                                      obiettivi (es. “Formulare una soluzione ad un problema dato”).
       Ideare … (soluzioni, strategie, …)                 Enunciare idee e procedure originali (non rintracciabili nella stessa forma nei
                                                          materiali studiati) allo scopo di scoprire relazioni non date e nuove
                                                          implicazioni (es. “Ideare una soluzione per un problema, sulla base di criteri
                                                          e vincoli dati”, “Ideare una rappresentazione alternativa per un problema
                                                          dato”, “Ideare una scorciatoia in grado di abbreviare il processo di inferenza
                                                          per passare da un’idea ad un’altra”, “Ideare un modo per estendere regole
                                                          costruite a partire da una data situazione ad una situazione differente”).
       Ipotizzare … (soluzioni, strategie, …)             Enunciare ipotesi di soluzione a problemi dati e strategie da sperimentare
                                                          allo scopo di giungere a determinati obiettivi (es. “Ipotizzare una soluzione
                                                          geometrica ad un problema algebrico”).
       Organizzare … (contenuti, processi, eventi,        Mettere insieme e comporre vari elementi (oggetti, concetti, eventi,
       …)                                                 comportamenti) allo scopo di realizzare una struttura coerente (es.
                                                          “Organizzare i concetti estratti da un testo in una mappa concettuale”),
                                                          combinando selettivamente gli elementi stessi, determinandone le
                                                          connessioni, stabilendo gerarchie, imponendo una logica all’insieme e
                                                          determinando la funzione delle singole parti.
       Pianificare … (sequenze di azioni, processi,       Utilizzare elementi dati ed elementi generati ex-novo con la propria
       strategie, …)                                      creatività per definire una procedura atta ad adempiere ad un compito,
                                                          identificando i passi necessari e la corretta sequenza (es. “Pianificare una
                                                          strategia per raggiungere l’obiettivo X”).
       Produrre … (prodotti, …)                           Mettere in atto un piano definito allo scopo di costruire un prodotto,
                                                          materiale o immateriale (es. “Produrre un elaborato su un tema dato”).
       Progettare … (soluzioni, strategie, …)             Stendere un progetto inerente un’opera, materiale o immateriale,
                                                          specificandone i dettagli tecnici (disegni, calcoli, studi necessari alla sua
                                                          realizzazione, ecc.) necessari alla sua realizzazione (es. “Progettare un sito
                                                          Web che soddisfi determinate caratteristiche”).
       Rappresentare graficamente … (contenuti,           Realizzare un disegno, collage, schema o qualsiasi altra rappresentazione
       processi, problemi, soluzioni, strategie, …)       che metta in gioco linguaggi visuali allo scopo di rendere i significati
                                                          associati ad un insieme di concetti e asserti relativi ad un dato dominio
                                                          conoscitivo (es. “Rappresentare graficamente i passaggi principali della
                                                          Rivoluzione Francese”).
       Realizzare … (prodotti, elaborati, …)              Rendere “reale” (ossia fisicamente o virtualmente esperibile, un’idea o un
                                                          progetto) attraverso la creazione di un prodotto materiale o immateriale (es.
                                                          “Realizzare un dipinto”).
       Riassumere … (contenuti, processi, …)              Astrarre il tema centrale o il punto principale da un testo, da un evento, da
                                                          un’esperienza, riassumendone il significato in un unico concetto o asserto, in
                                                          grado di rendere il significato del tutto (es. “Riassumere il significato di un
                                                          testo letto in una sola frase”).
       Ricavare …        (implicazioni,    conclusioni,   Trarre un qualcosa da un insieme di elementi dati, applicando un processo di
       sintesi, …)                                        inferenza, deduzione o induzione logica (es. “Ricavare una conclusione da
                                                          un insieme di premesse”).
       Riformulare      …     (problemi,     soluzioni,   Tradurre informazioni presentate in una data forma in una forma diversa,




Roberto Trinchero - ver. 19 gennaio 2022                                                                                                  2/8
Dettaglio Descrittori modello R-I-Z-A
                                                                       strategie, …)                                      utilizzando lo stesso formalismo (es. “Riformulare con parole proprie i
                                                                                                                          contenuti presenti in un testo”).
                                                                       Spiegare … (fenomeni, processi, …)                 Ricostruire ed esplicitare nessi causa-effetto (anche appoggiandosi a una o
                                                                                                                          più teorie già conosciute) allo scopo di chiarire perché si è verificato un dato
                                                                                                                          evento, ricomponendo la catena causale che lo ha reso possibile o che lo ha
                                                                                                                          generato (es. “Spiegare perché è accaduto il fatto X”, “Spiegare perché in
                                                                                                                          determinate condizioni le piante producono ossigeno”).
                                                                       Tradurre da un formalismo ad un altro …            Volgere informazioni ricevute in una data forma in una forma diversa,
                                                                       (contenuti, processi, …)                           utilizzando un formalismo differente (es. “Tradurre in forma grafica i
                                                                                                                          contenuti presenti in un testo”, “Tradurre la formula X in linguaggio
                                                                                                                          Javascript”).
                                                                       Trovare esempi di … (contenuti, processi, …)       Esplicitare esempi di oggetti appartenenti ad una data categoria concettuale
                                                                                                                          (es. “Trovare esempi di mammiferi che vivono nella savana”).
                                                                       Trovare similarità e         differenze   in   …   Esplicitare un insieme organizzato di elementi (proprietà, caratteristiche,
                                                                       (contenuti, processi, …)                           principi, …) che non variano e un insieme organizzato di elementi che
                                                                                                                          variano in una serie di oggetti, eventi, concetti o materiali di studio (es.
                                                                                                                          “Trovare le similarità che legano i seguenti oggetti … e le differenze che
                                                                                                                          invece li caratterizzano”).
                                                                       Utilizzare un modello per … (risolvere un          Adottare un modello esplicito allo scopo di raggiungere un obiettivo dato
                                                                       problema, …)                                       (es. “Utilizzare il calcolo algebrico per risolvere il seguente problema …”,
                                                                                                                          “Utilizzare il paradigma … per coniugare il verbo …”, “Utilizzare una
                                                                                                                          griglia di criteri per valutare il prodotto di un vostro compagno”).
                                                                       Utilizzare una procedura per … (risolvere un       Adottare una procedura esplicita allo scopo di raggiungere un obiettivo dato
                                                                       problema, …)                                       (es. “Utilizzare la seguente ricetta … per cucinare una torta”, “Utilizzare il
                                                                                                                          seguente diagramma sequenziale … per controllare la correttezza di questa
                                                                                                                          soluzione al problema …”, “Utilizzare la seguente procedura … per trovare
                                                                                                                          incongruenze nel prodotto di un vostro compagno”).
                                                                       Argomentare … (le proprie proposte, le             Produrre una comunicazione persuasiva, orale o scritta, allo scopo di
                                                                       proprie soluzioni, le strategie applicate nella    convincere l’interlocutore della bontà delle “buone ragioni” alla base delle
                                                                       risoluzione di un problema, …)                     scelte compiute nello svolgere un dato compito (es. “Argomentare le ragioni
                                                                                                                          alla base della propria soluzione al problema X”).
                                                                       Chiarificare … (le proprie proposte, le
Autoregolazione (descrittori di riflessione, capacità metacognitve)




                                                                                                                          Esplicitare o dettagliare maggiormente punti del proprio elaborato (o del
                                                                       proprie soluzioni, le strategie applicate nella    processo che ha portato alla sua costruzione) che altri soggetti hanno
                                                                       risoluzione di un problema, …)                     giudicato “non chiari”, producendo una comunicazione tale da soddisfare le
                                                                                                                          richieste dell’interlocutore (es. “Chiarificare le scelte fatte nel risolvere un
                                                                                                                          problema”).
                                                                       Criticare … (le proprie proposte, le proprie       Rilevare le incoerenze tra un prodotto (o il processo che lo ha generato) e un
                                                                       soluzioni, le strategie applicate nella            insieme di criteri espliciti atti a valutarne la qualità (es. “Criticare la propria
                                                                       risoluzione di un problema, …)                     soluzione al problema X per stabilirne l’appropriatezza, la congruenza con
                                                                                                                          gli obiettivi, il rispetto delle priorità, la qualità relativa in relazione ad altre
                                                                                                                          soluzioni sulla base dei criteri forniti”).
                                                                       Difendere … (le proprie proposte, le proprie       Ribattere alle critiche che altri soggetti hanno formulato al proprio elaborato
                                                                       soluzioni, le strategie applicate nella            o al processo che ha portato alla sua costruzione (es. “Difendere il proprio
                                                                       risoluzione di un problema, …)                     elaborato in un dibattito con il docente e con i pari”).
                                                                       Giudicare … (le proprie proposte, le proprie       Assegnare un giudizio ad un proprio prodotto (o al processo che lo ha
                                                                       soluzioni, le strategie applicate nella            generato) sulla base di un insieme di criteri espliciti atti a valutarne la qualità
                                                                       risoluzione di un problema, …)                     (es. “Giudicare il proprio elaborato sulla base di un sistema esplicito di
                                                                                                                          assegnazione dei punteggi”).
                                                                       Giustificare … (le proprie proposte, le            Esplicitare le “buone ragioni” alla base delle scelte compiute nello svolgere
                                                                       proprie soluzioni, le strategie applicate nella    un dato compito (es. “Giustificare le scelte fatte nel risolvere il problema
                                                                       risoluzione di un problema, …)                     X”), senza necessariamente produrre una comunicazione persuasiva.
                                                                       Motivare … (le proprie proposte, le proprie        Esplicitare dettagliatamente le scelte compiute nello svolgere un dato
                                                                       soluzioni, le strategie applicate nella            compito (es. “Motivare le scelte fatte nel risolvere il problema X”), senza
                                                                       risoluzione di un problema, …)                     necessariamente esplicitare le “buone ragioni” alla base delle stesse.
                                                                       Trovare errori … (nelle proprie proposte,          Esaminare un proprio elaborato allo scopo di esplicitare i punti in cui non
                                                                       nelle proprie soluzioni, nelle strategie           viene rispettata la coerenza interna (es. “Trovare incoerenze nel proprio
                                                                       applicate nella risoluzione di un problema,        elaborato”) o esterna (es. “Trovare punti del proprio elaborato che non
                                                                       …)                                                 rispettano i criteri dati”).
I descrittori presentati sono utili per definire Obiettivi di apprendimento in forma operativa (operazioni cognitive), che
specificano le performance cognitive richieste all’allievo e i contenuti su cui deve saperle esercitare:
                                                                      Obiettivo di apprendimento:

                                                                                         Classificare … (oggetti, concetti, procedure, saperi, …)
                                                                                    Processo cognitivo, ossia                 Contenuti su cui la performance viene
                                                                                   performance cognitiva attesa                      chiamata a svolgersi
                                                                                           dall’allievo

                                         Esempi:
                                         Produrre letture espressive ad alta voce di testi noti raggruppando le parole legate da significato e usando pause e intonazioni per
                                         seguire lo sviluppo del testo.
                                         Cogliere messaggi di tipo funzionale (ad es. richieste, accordo o disaccordo, scuse, acquisti, accordi, ordinazioni di cibo,
                                         informazioni stradali e turistiche, permessi, telefonate) in un testo letto o ascoltato.
                                         Eseguire procedure di calcolo utilizzando logaritmi naturali.
                                         Formulare problemi e interrogativi di tipo storico sugli argomenti studiati e costruire autonomamente le risposte utilizzando fonti
                                         affidabili da lui stesso reperite, con l’aiuto dei propri pari.

Roberto Trinchero - ver. 19 gennaio 2022                                                                                                                                                                  3/8
